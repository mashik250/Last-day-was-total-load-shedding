একটা ফারাবীর গ্রেফতারের সময়ের ছবি অন্যটা এই সময়ের। ১২ টা বছর কারাগার ফারাবির তরুণ্য শুষে নিয়েছে। ছবি দুইটা দেখলেই মনের ভেতরটা মোচর দিয়ে ওঠে। ফারাবীর ছবি এবং লেখা দেখে তার সম্পর্কে যা ভেবেছিলাম সেটা মওলানা মামুনুল হক কনফার্ম করেছিলেন উনার বইতে। তিনি ফারাবি সম্পর্কে লেখেন,

❝...কাশিমপুর কেন্দ্রীয় কারাগার -৪ এর পাঁচ তলায় থাকতাম আমি ৷ বাইরে সাক্ষাতে কেউ এলে সাক্ষাৎ শেষে পাঁচতলায় উঠার সময় চার তলার পূর্ব-পশ্চিম দুদিকের বন্দিদের সাথেই কিছু কথোপকথন হতো ৷ চারতলার পশ্চিম দিকে একটা ছেলে খুব অনুনয় বিনয় করে তার মুক্তির ব্যাপারে চেষ্টা করতে বলতো ৷ নিজের পরিচয় দিতে গিয়ে দুটি তথ্য দিত ৷ ব্লগার রাজিবের জানাযার ইমামের হুমকি দান আর হাটহাজারী মাদরাসার মুনির সাহেব তাকে চিনে ৷ এই দুটি তথ্য দিয়ে নিজের নাম ফারাবী পরিচয়ের মাধ্যমে তার মুক্তির জন্য একটু চেষ্টা করতে খুব কাকুতি-মিনতি করত ৷ আমি তখন এই তথ্যপ্রযুক্তির আধুনিক জগৎ সম্পর্কে তেমন অবগত নই ৷ আর আমার পরিবার ও মাদরাসার লোকজন ছাড়া আর কারো সাথে তেমন একটা যোগাযোগও নেই ৷ ভিতরে আটক হেফাজতের অন্যান্য আসামীদের জন্য যেমন টুকটাক কিছু করার প্রয়াস পেয়েছি,  ফারাবীর জন্যও ততটুকুই করেছি৷ পরিচয়ের প্রভাব ব্যবহার করার যোগ্যতা আমার নেই৷ 

আমরা যারা এক ব্লকে একসাথে থাকতাম, খাওয়া- দাওয়াসহ কিছু সুন্দর ব্যবস্থা সেখানে ছিল ৷ আমাদের ব্লক থেকে হেফাজতের বন্দিদের মুক্তিতে কিছু সিট খালি হলে অন্যান্য ব্লক থেকে নতুন কিছু লোক আনার সুযোগ তৈরি হলো ৷ তখন ঐ জমাদারকে জনপ্রতি পাঁচশত করে টাকা দিয়ে পছন্দমত কিছু বন্দি আমাদের ব্লকে আনা হলো ৷ নবাগত ঐ বন্দিদের মধ্যে এই ফারাবীও ছিল ৷

পুরো নাম শাফিউর রহমান ফারাবী, ফারাবী ছেলেটার ব্যপারে আমার পর্যবেক্ষণ হলো, খুবই সরল ও আবেগী একজন তরুন ৷ ইসলামের প্রতি ভালোবাসা আছে ৷ আছে আল্লাহ ও রাসূলের প্রতি অগাধ প্রেম ৷ 

...ওকে আগের বার যখন গ্রেফতার করে রিমান্ডে নিয়েছিল, প্রথমে তো বিশাল একটা কিছু মনে করেছিল  ডিবির লোকজন ৷ কিন্তু দুইটা বাড়ি মারতেই শিশুদের মতো এমন চিৎকার শুরু করেছিল, তাতে গোয়েন্দাদের ওকে বুঝতে সময় লাগেনি ৷ দুটো সাধারণ মারই সহ্য করার ক্ষমতা ওর নেই ৷ 

...আসলে ফারাবী হলো আবেগ প্রবণ সরল প্রকৃতির একজন ঈমানদার মেধাবী তরুন ৷ জ-ঙ্গিবাদ ইত্যাদির কাজ করার যোগ্যতা ওর নেই ৷ ও শুধু এই বুদ্ধিবৃত্তিক কিছু লেখালেখিই করতে পারে। ❞

রাসুল পাক সা. কে নোংরাতম আক্রমণকারী জাহান্নামের কীট রাজিব থাবা এবং তার জানাজা পরানো ব্যক্তি নিয়ে ফেইসবুকে স্ট্যাটাস দেবার কারনে ফারাবীকে ১২ টা বছর জেলে আটকে রাখা হয়েছে। 

মামুনুল হকের আত্নীয়দের কাছে মুক্তির জন্য একটু কাজ করার অনুরোধ করার অংশটা পড়ার পর আত্নাটা কেমন যেন হয়ে যায়। না জানি গেল ১২ বছর কত মানুষের কাছে বেচারা এভাবে মুক্তির চেষ্টা করতে অনুরোধ করেছে...। শুধুমাত্র ফেইসবুকে একটা স্ট্যাটাস দেবার জন্য যে বছরের পর বছর তাকে জেলে বন্দী করে রাখা হবে সম্ভবত এটা সে বোঝে নাই বহুকাল...

আমি জানি না বাংলাদেশে জ-ঙ্গিবাদ আছে কিনা। যদি ২/৪ জন থেকেও থাকে তার একটা কারন সম্ভবত হবে ফারাবীর মত ইয়াতিম, নিস্পাপ মজলুমের উপর এই রকম নির্দয় জুলুম। 

ফারাবী, ভাই আমার! জানি না কবে ফেরাউনের জিন্দান খানা তোমার থেকে মুক্তি হবে, আমাদের অক্ষমতা মাফ করে দিও...।

-মীর সালমান শামিল
